# 9.0 Kesimpulan

Garis Panduan Pengurusan Laman Web UiTM ini disediakan bagi memastikan semua laman web di bawah ekosistem Universiti Teknologi MARA (UiTM) dibangunkan, diurus, dan diselenggara secara bersepadu, selamat, serta sejajar dengan identiti korporat universiti. Pelaksanaan garis panduan ini bertujuan untuk mewujudkan keseragaman dari segi reka bentuk, struktur, kandungan, dan operasi teknikal agar imej UiTM sebagai institusi pendidikan unggul dapat diperkukuh di peringkat nasional dan antarabangsa.

Dengan adanya panduan ini, semua pihak termasuk Pejabat Komunikasi Strategik, Jabatan Digital, pejabat kampus, fakulti, dan pentadbiran di semua peringkat dapat memainkan peranan yang jelas dan tersusun dalam memastikan pengurusan laman web UiTM sentiasa berada pada tahap terbaik.
Pemapatuhan terhadap garis panduan ini bukan sahaja akan meningkatkan keberkesanan komunikasi digital universiti, tetapi juga menjamin keselamatan, aksesibiliti, dan kredibiliti maklumat yang disampaikan kepada warga kampus serta masyarakat umum.

Akhir sekali, garis panduan ini hendaklah dijadikan rujukan utama dalam sebarang pembangunan atau penyelenggaraan laman web UiTM, dan sebarang penambahbaikan atau pindaan hanya boleh dilakukan melalui kelulusan rasmi Pejabat Komunikasi Strategik UiTM.

---

## Maklumat Lanjut

Untuk sebarang pertanyaan atau bantuan lanjut mengenai garis panduan ini, sila hubungi:

**Pejabat Komunikasi Strategik**
**Aras 2, Canseleri Tuanku Syed Sirajuddin,**
**Universiti Teknologi MARA,**
**40450 Shah Alam,**
**Selangor Darul Ehsan**

---

_Dokumen ini akan dikemaskini dari semasa ke semasa mengikut keperluan dan perkembangan teknologi terkini._
