# 5.0 Komponen, Modul dan Plugin

Dalam CMS Joomla!, fungsi laman web dijalankan melalui tiga (3) elemen utama iaitu Komponen, Modul, dan Plugin. Ketiga-tiga elemen ini membantu memperkukuh keupayaan laman web, namun perlu dikawal dengan teliti bagi memastikan keseragaman, keselamatan dan kestabilan sistem di seluruh rangkaian laman web UiTM.

---

## 5.1 Prinsip Penggunaan

- Semua laman web rasmi UiTM mesti menggunakan komponen, modul dan plugin yang diluluskan oleh Pejabat Komunikasi Strategik.
- Pemasangan sebarang komponen, modul, atau plugin tambahan tanpa kelulusan adalah tidak dibenarkan.
- Webmaster atau pentadbir laman web tidak boleh memuat turun dan memasang sambungan (extensions) daripada sumber luar seperti Joomla Extension Directory (JED) atau laman pihak ketiga tanpa semakan keselamatan dan kelulusan rasmi.
- Hanya fungsi yang berkaitan dengan operasi dan kandungan rasmi UiTM dibenarkan untuk dipasang dan digunakan.

---

## 5.2 Tatacara Pengurusan Komponen, Modul dan Plugin (KMP)

Bagi memastikan prestasi dan keselamatan sistem Joomla sentiasa optimum, pengurusan komponen, modul, dan plugin perlu mematuhi tatacara berikut:

#### Semakan berkala

- Semua KMP yang dipasang perlu disemak secara berkala sekurang-kurangnya dua (2) kali setahun.
- Pastikan hanya KMP aktif yang digunakan dan relevan disimpan.

#### Nyah pasang (Uninstall) KMP tidak digunakan

- Mana-mana KMP yang tidak lagi digunakan atau sudah lapuk mesti dinyah tanda (disable) dan dinyah pasang (uninstall) sepenuhnya.
- Ini penting bagi mengelakkan konflik sistem, menambah beban pelayan (server), serta mengurangkan risiko keselamatan.
- KMP yang tidak dibuang boleh menghalang proses menaik taraf (upgrade) Joomla ke versi terkini.

#### Penyelenggaraan dan naik taraf versi

- Pastikan semua KMP yang digunakan adalah versi terkini dan serasi dengan versi Joomla semasa.
- Sebarang naik taraf versi hendaklah dilaksanakan oleh webmaster yang dilantik melalui sandaran dahulu dan seterusnya di live site.

#### Dokumentasi dan rekod penggunaan

- Setiap laman web perlu menyimpan rekod KMP yang digunakan beserta tarikh pemasangan dan tujuan penggunaannya.
- Rekod ini perlu dikemukakan kepada Pejabat Komunikasi Strategik UiTM apabila diminta.

Berikut adalah senarai KMP yang dibenarkan:

| Nama Component/ Plugin | Lesen    | Tujuan                                                                                                    |
| ---------------------- | -------- | --------------------------------------------------------------------------------------------------------- |
| SP Page Builder Pro    | Berbayar | Pengurusan kandunganPautan: https://www.joomshaper.com/joomla-extensions/sp-page-builder-pro              |
| OSMap (Free Version)   | Percuma  | Menyelenggara sitemapPautan: https://extensions.joomla.org/extension/osmap/                               |
| Sourcerer              | Percuma  | Meletakkan kod PHP/CSS/JS didalam kandunganPautan: https://regularlabs.com/sourcerer/download             |
| JCE Editor             | Percuma  | Penyunting teks untuk kandungan artikel.Pautan: https://www.joomlacontenteditor.net/downloads/editor/core |
